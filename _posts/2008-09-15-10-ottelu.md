---
layout: post
language: fi
id: 52dbcff6047ed29225ffac8d
title: "10-ottelu"
date: 2008-09-15T10:14:00+03:00
categories: general
excerpt: |
  <p><em>Rakas web-muotoinen päiväkirjan korvike</em>,</p>
  
  <p>viime viikonloppuna (lauantai 13.9.2008) Pyryn ohjelmassa oli kalastusseuramme #Turskan vuotuinen 10-ottelu. Karkeloihin osallistui allekirjoittaneen lisäksi kahdeksan notkean viriiliä taistelijaa. Mielessäni siinsi totta kai viime huhtikuun karvaan <a href="/blogi/natti-jussi">voimamiesmittelön</a> hopean kirkastaminen kullaksi!</p>
  
  <p>Otteluohjelma oli karvastakin kirpeämpi; suoritimme kaikki lajit yhden iltapäivän aikana klo 14:30 alkaen! HAJIME! Alla kuvamateriaalia näiden yhdeksän karpaasin eeppisistä ponnisteluista kohti mainetta ja kunniaa.</p>
---
<p><em>Rakas web-muotoinen päiväkirjan korvike</em>,</p>

<p>viime viikonloppuna (lauantai 13.9.2008) Pyryn ohjelmassa oli kalastusseuramme #Turskan vuotuinen 10-ottelu. Karkeloihin osallistui allekirjoittaneen lisäksi kahdeksan notkean viriiliä taistelijaa. Mielessäni siinsi totta kai viime huhtikuun karvaan
<a href="@@BLOG_LINK(2008/04/natti-jussi)@@">voimamiesmittelön</a> hopean kirkastaminen kullaksi!</p>

<p>Otteluohjelma oli karvastakin kirpeämpi; suoritimme kaikki lajit yhden iltapäivän aikana klo 14:30 alkaen! HAJIME! Alla kuvamateriaalia näiden yhdeksän karpaasin eeppisistä ponnisteluista kohti mainetta ja kunniaa.</p>

@@IMAGE_COLLAGE()@@

<table class="rightSideContent">
  <thead>
		<tr>
			<th>Laji</th>
			<th>Tulos</th>
			<th>Pisteet</th>
		</tr>
	</thead>

	<tr>
		<td>110 m aidat</td>
		<td>17.72 s</td>
		<td>551</td>
	</tr>
	<tr>
		<td>Seiväs</td>
		<td>160 cm</td>
		<td>70</td>
	</tr>
	<tr>
		<td>Kuula</td>
		<td>8.55 m</td>
		<td>399</td>
	</tr>
	<tr>
		<td>Korkeus</td>
		<td>160 cm</td>
		<td>464</td>
	</tr>
	<tr>
		<td>400 m</td>
		<td>61.48 s</td>
		<td>364</td>
	</tr>
	<tr>
		<td>100 m</td>
		<td>12.41 s</td>
		<td>573</td>
	</tr>
	<tr>
		<td>Kiekko</td>
		<td>20.78 m</td>
		<td>287</td>
	</tr>
	<tr>
		<td>Pituus</td>
		<td>561 cm</td>
		<td>504</td>
	</tr>
	<tr>
		<td>Keihäs</td>
		<td>19.5 m</td>
		<td>155</td>
	</tr>
	<tr>
		<td>1500 m</td>
		<td>5 min 38 s</td>
		<td>361</td>
	</tr>
	<tr>
		<td colspan="2">Yhteensä:</td>
		<td>3728</td>
	</tr>
</table>

<p>Huh-huh, tulipa monta kuvaa! Kuten estetiikkaa tihkuvista kuvista näkee, oli meininki armottoman kovaa! Täytyy tunnustaa, että pikkulapsetkin juoksivat karkuun nähdessään meikäläisten seiväshyppymanuuverit sepä 110m aitojen koikkelehdinnat! Hyvää uutisjournalismia noudattaen imen hymyä, ja uskaltaudun laittamaan <em>Pyppe the Athlete'n</em> tulokset Maailman (isän ja äidin) pällisteltäviksi.</p>

<p>Kuten tuloksista on nähtävissä, oli huippukunto aivan kohdallaan! Ja kun verrataan vuoden 2006 tuloksiin, jolloin sain nöyryyttävät 3721 pistettä, niin tulosparannushan on valtava (kyllä, laskit oikein, <strong>kokonaiset seitsemän pistettä</strong>)! Pistesaaliini on siis mitattavissa tuhansissa! Mieti, arvon lukija, kuinka monta kympin pussia saa tuhannella markalla!? Aika monta...</p>

<p>- No mikä oli lopputulos, saattaisi skeptisempi lukija kysyä tässä vaiheessa... Kiero kysymys, nimittäin kakkossijaanhan sitä oli tyytyminen, TAAS! <em>Markus the Über Human</em> -ketale opetti Pyppe-paralle nöyryyttä vetämällä 88 pisteen kaulan! NOOUUUU!</p>

<p>Muuta sanottavaa ei tämän avautumisen jälkeen löydy. Sanainen arkkuni on tyhjä. Suuri kiitos kaikille osanottajille sekä toimitsijoille! Ensi vuonna suuremmalla Raivolla<sup>TM</sup>, mikäli paikat vain kestävät!</p>

<p>Näihin kuviin, näihin tunnelmiin...</p>

<p><em>— Pyppe kuittaa</em></p>