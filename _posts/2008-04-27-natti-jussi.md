---
layout: post
post_language: fi
disqus: 52dbcff5047ed29225ffac8a
title: "Nätti Jussi"
date: 2008-04-27T20:44:00+03:00
categories: general
excerpt: |
  <p>On lauantai 26. huhtikuuta 2008, ja on aika käydä taistoon Nätti Jussi -tittelistä. Eli ken onkaan teekkareista kaikkein kaunehin (ja VAHVIHIN)?</p>
  
  <p>Olin valmistautunut koitokseen huolella: kuntopiikki oli saavutettu juuri edellisenä iltana! Aamulla vedin vielä viimeistelyharjoituksen ajamalla sääri- ja rintakarvat sekä tankkaamalla porkkanamehua ja verilettuja! <em>Pyppe the Possessor</em> oli valmiina erottamaan itsensä akanoista! YAAARRRR!!!</p>
---
<p>On lauantai 26. huhtikuuta 2008, ja on aika käydä taistoon Nätti Jussi -tittelistä. Eli ken onkaan teekkareista kaikkein kaunehin (ja VAHVIHIN)?</p>

<p>Olin valmistautunut koitokseen huolella: kuntopiikki oli saavutettu juuri edellisenä iltana! Aamulla vedin vielä viimeistelyharjoituksen ajamalla sääri- ja rintakarvat sekä tankkaamalla porkkanamehua ja verilettuja! <em>Pyppe the Possessor</em> oli valmiina erottamaan itsensä akanoista! YAAARRRR!!!</p>

<p>Saavuin turnajaisareenalle, eli Alvarin aukiolle, epämuodikkaasti hyvissä ajoin. Muut osanottajat kohosivat kuin kohosivatkin korskean 169,5cm ruhoni yläpuolelle, mutta tiesin että heidän pitkät vipuvartensa koituisivat vielä heidän kohtalokseen!</p>

<p>Puhukoot kuvat testosteronin ja raavaan voiman puolesta!</p>

@@IMAGE_COLLAGE()@@

<p><a href="http://aketzu.net/d80/?gallery=nattijussi">Kuvista</a> kiitos Anssi <em>"Aketzu"</em> Kolehmaiselle!</p>

<p>Tunnin ja kahdenkymmenen minuutin armottoman voimistelun jälkeen tulos oli selvä. Olin hävinnyt!??! Joku isompi ja vahvempi ketale meni ja voitti. Olin mykistynyt. Ilmeisesti tämä kaveri ei ollut tehnyt fysiikan läksyjään (nähtävästi kyseinen sissi oli siis joku phuksi!)... Lyhyemmillä käsilläni voittoni olisi pitänyt olla varma. Muut osanottajat olivat sivistyneitä akateemikkoja, ja kunnioittivat fysiikan lakeja päästäen minut kakkossijalle. Lohtu oli kuitenkin laiha. Häviäminen ei ole kivaa. Varsinkaan paremmalleen. Eikä varsinkaan julkisesti. Iso Cyynel.</p>

<p>Ensi vuonna uudestaan ja raivokkaammin, mikäli valmistuminen ei jäävää!</p>